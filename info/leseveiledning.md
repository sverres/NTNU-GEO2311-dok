# Leseveiledning for GEO2311

Dette dokumentet inneholder en oversikt over og beskrivelse av temaer som det er viktig å beherske på eksamen.

Jeg gjentar også oppslag lagt ut i Blackboard 25.11:

---
Hei

Eksamenslista er satt opp og ligger under Fagstoff/Informasjon om emnet. Tilgang til eksamen forutsetter at eventuelle opprettinger i Oblig 2 blir gjennomført. De dette gjelder har fått beskjed i sin evaluering.

For nettstudenter og de som ikke var til stede torsdag 24.11:

-  etter presentasjonen der campus-studentene viste fram sine kart, viste jeg raskt alle nettstudenters innleverte kart, og jeg har nå laget en oversikt over alle Oblig-2-besvarelser med link til kartet. Dette ligger under Fagstoff/Ukeoppgaver, notater m.m. Her går det an å se på andres arbeider og eventuelt lære noe av det (!).
-  jeg sa også noe om forberedelser til eksamen, og gjorde opptak av det, men dette opptaket fikk jeg desverre ikke lagret, så det er tapt. Her er hovedpunktene  i det jeg sa:
    - Ukeplanene er svært sentrale. Her står det målsettinger for hva som skal læres, og aktiviteter som skulle støtte opp under det. Jeg anbefaler sterkt å gå grundig igjennom disse, og kanskje gjenta noen av aktivitetene (eller gjøre de hvis du ikke har gjort det før).
    - Emnene topologi og geografiske databaser er viktige, selv om de ikke er berørt i noen oblig. Det er viktig å gjøre oppgaver i fra workshop og ukeoppgave for å få godt tak på dette stoffet. Workshop'en har en del teori og forklaringer.
    - I løpet av neste uke vil jeg legge ut en oversikt over aktuelle temaer på eksamen. Temaene på trekkelappene under muntlig eksamen vil være hentet fra denne. Likevel - en slik liste vil ikke kunne dekke absolutt alt som vi kan snakke om på eksamen.
    - På eksamen vil vi spørre fra én, eventuelt begge obligene. Du må derfor være godt forberedt til å snakke om disse, og gjerne påpeke ting som du ville ha gjort anderledes hvis du skulle gjøre oppgaven på nytt.
    - Bruk forumet for å få svar på spørsmål og diskutere faglige problemstillinger fram mot eksamen.

Lykke til med innspurten!

Sverre

---

|Temaer
|---
|HTML
|CSS
|Javascript
|Webteknologi
|Norske datasett
|Kartprojeksjoner
|Kartografi
|WMS
|WMTS
|Open Street Map
|Google Maps
|Google Maps API
|Open Layers
|Mapbox
|Vektortiles
|Vektordata
|Topologi
|Simple Features-spesifikasjonen
|Geografiske databaser

### Generelt for hele emnet

Se emnebeskrivelsen, litteraturoversikt og ukeplanene.

Viktige momenter med tanke på muntlig utspørring:
- Vi er mer interessert i at dere forstår konsepter enn at dere kan ramse opp detaljer.  
F.eks.: Si ikke at Google Maps er en WMS-tjeneste. Da har du bommet.

- Vi verdsetter evne til refleksjon og resonnerende evne.  
F.eks. hva er de mest sentrale parametrene til klassen Map i Open Layers?
Om du ikke kan dette utenat, så prøv å resonnere deg fram til hva som er nødvendig for å kunne tegne opp et kart.

- Men man må være trygg på detaljene i det enkle, som f.eks. hvordan en helt enkel HTML-fil skal lages.

- For toppkarakter må du kunne både helhet og detaljer, og kunne vise at du har en strategi for å finne ut av det du eventuelt ikke kan.

- Temaene er ikke like store. Du kan derfor bli spurt i flere av temaene.

- Vi vil også spørre fra de obligatoriske oppgavene.


### HTML

- Kunne forklare hva HTML er og hvilken funksjon det har
- Kunne lage en enkel webside med tekst og bilder fra grunnen av
- Kjenne til bruken av de viktigste HTML-taggene
- Kunne sette opp tabeller og lister

### CSS

- Kunne forklare hva CSS er og hvilken funksjon det har
- Kunne fortelle om ulike måter å koble sammen HTML- og CSS-kode
- Kunne lage en enkel CSS-fil fra grunnen av
- Kunne forklare hvordan CSS selektorer virker

### Javascript

- kunne fortelle om noen byggeklosser i et programmeringsspråk
- kunne forklare begrepene variabel og objekt
- kunne forklare javascripts rolle i webkart-sammenheng

### Webteknologi

- Kunne forklare hva en webserver er og gjør
- Kunne forklare hvordan de ulike teknologiene HTML, CSS og javascript spiller sammen
- Kjenne til prinsipper for god webkoding, som å skille koding av struktur og utseende
- Kunne finne fram til aktuelle referanser for webteknologi

### Norske datasett

- Kunne navngi viktige norske kartdatasett og forklare forskjellen mellom dem
- kunne redegjøre for datasettene i N50-N5000-serien

### Kartprojeksjoner

- Kunne navngi kartprojeksjoner som ofte brukes i Norge og hvilke prinsipper de bygger på
- Kunne forklare spesielt egenskaper ved Web Mercator-projeksjonen
- Kunne argumentere for bruk av bestemte kartprojeksjoner til ulike formål
- Kunne forklare hvordan og hvorfor Web Mercator brukes i Google Maps og Mapbox

### Kartografi

- kunne forklare begrepene på skissen som ble vist på forelesning, og som ligger som vedlegg til dette dokumentet

### WMS

- kunne forklare hva WMS er og hva som er bruksområdet for det
- kunne redegjøre for begrepet tjeneste (service)
- kunne redegjøre for muligheter og begrensninger med WMS
- vite hvordan man kan finne fram til aktuelle norske WMS-tjenester
- kunne navn på de ulike kallene for WMS og de viktigste parametrene til disse
- kunne redegjøre for WMS-tjenesten topo2 fra Kartverket og hvilke datasett som ligger til grunn for denne

### WMTS

- Kunne forklare hva WMTS er
- Kunne forklare sentrale begreper innen WMTS-standarden

### Open Street Map

- kunne redegjøre for hva Open Street Map er og peke på noen anvendelser

### Google Maps

- kunne redegjøre for hovedprinsippet for Google Maps
- kunne gjengi noen hovedtrekk i utviklingen av Google Maps

### Google Maps API

- kunne forklare hva et API er
- kunne redegjøre for hvordan Google Maps API kan brukes til å lage webkart

### Open Layers

- kunne forklare hva Open Layers er og hva det kan brukes til
- kunne påpeke noen viktige forskjeller mellom Google Maps API og Open Layers

### Mapbox

- kunne forklare hva Mapbox er og hvordan det kan brukes
- kunne forklare hva Mapbox js gl er
- vite om de viktigste typene av kartkilder som kan brukes sammen med Mapbox

### Vektortiles

- kunne forklare hva vector tiles er
- kunne forklare om oppbygningen av Vektortiles
- kunne redegjøre for fordeler og ulemper med vector tiles-teknologien

### Vektordata

- Kunne forklare hva GeoJSON er
- kunne forklare oppbygningen av en GeoJSON-fil
- kunne forklare hvordan og hvordan GeoJSON kan brukes i Mapbox-sammenheng
- kunne forklare om muligheter og begrensninger med GEOJSON-formatet

### Topologi

- kunne forklare hva graf-topologi er og hvordan dette brukes for å struktureres kartdata
- kunne forklare hva Egenhofer-topologi (Point-set topology) er og hvordan det kan brukes i geografiske databaser og GIS-systemer
- Kunne forklare 4-intersect-modellen

### Simple Features-spesifikasjonen

- kunne forklare hva som menes med simple features og hva spesifikasjonen omfatter
- kunne gi eksempler hvor simple features-spesifikasjonen anvendes
- kunne redegjøre for begrensinger for anvendelser som bygger på simple Features-spesifikasjonen

### Geografiske databaser

- kunne forklare hva som kjennetegner geografiske databaser, hva som skiller dem fra en tradisjonell relasjonsdatabase
- kunne forklare likheter og forskjeller ved spørringer mot geografiske databaser kontra tradisjonelle relasjonsdatabaser
- kunne forklare hva som menes med spørringer som «returner ny geometri» og redegjøre for situasjoner der dette er aktuelt
- kunne påpeke aktuelle bruksområder for geografiske databaser

#### vedlegg

- [oversikt over kartografi-temaer](docs/kartografi/Kartografi_innledning.pdf)
